22

 

facietis omnem resistentiam opportunam, ut videatur et compre-
hendat quod non sumus dispositi ad dictas solutiones pro pre-
terito nec pro futuro tempore.

Sed volumus quod retrahere et lutanare vos debeatis a pra-
tica. dictarum solutionum et attendere debeatis ad facta Dalmatia
et aliarum differentiarum cum hac intentione semper quod per
conclusionem paciS‚ que fieret non possimus habere impedimen-
tum de dictis solutionibus VII¹¹¹ ducatorum pro preterito nec
pro futuro propter quantitatem pecunie de qua hic dabimus vo-
bis libertatem pro possendo devenire ad pacem in hunc modum,
videlicet peticiones vero nostre sunt iste.

Quod habeamus, dominemur et teneamus pacifice et quiete
in Dalmatia omnia que tenemus et possidemus et nobis dari et
assignari debeant in nostra potestate et arbitrio residuum totius
Dalmatie, quam Dalmatiam sumus contenti recognoscere a do·
mino Rege, corona et regno Hungarie et in signum recognitionis
presentari facere omni anno domino Regni predicto unum equum
cohopertum vel unum pannum aureum. Et si pars adversa
omnino volet excludere Ragusium et Spalatum et illas insulas
quas tenet Cravoia‚ pro hoc non desistat executio pacis et
concordii.

Secundario volumus quod nostro dominio restituantur omnes
terre, civitates, castra et loca ubicunque sita que nobis ablata
sunt per gentes vel sequaces prefati domini Regis et que repe-
rirentur ablata tempore conclusionis concordii.

Tercio quod dictus dominus Rex Romanorum et Hungarie
promittat per se, heredes et successores non offendere nec mole-
stare, nec inquietare, nec turbare, nec aliquid petere a nostro do-
minio pro aliqua civitate, terra, castro vel loco aut territorio que
habemus et possidemuS, in quibus vel aliquo eorum Imperium ha-
beret vel habere pretenderet aliquod juS, jurisdictionem, dominium
vel preheminentiam‚ sed permittere nostrum dominium dictas
civitates, terras, castra, loca et territoria ubicunque sint posita
dominari, gubernari, tenere et possidere pacifice et quiete et non
dare alicui volenti offendere vel offendenti dictas terras et loca
aliquod auxilium vel favorem.

 

