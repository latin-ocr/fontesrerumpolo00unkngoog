161

 

saltem favoris, qui in maximis rebus sperni non consuerunt.
Cognito autem regie Sublimitatis consilio et juditio in re Scythica:
aliud dicendum non occurrit, nisi quod Maiestati sue et pro co-
municatione et declaratione rerum illarum sueque sententie et
consilii: et pro magnificentissimis piis et religiosis oblationibus
suis gratias agimus: si non quas tanta pietas ct studium rerum
christianarum, et in nos precipua benivolentie significatio mere·
tur et exigit, eas saltem , quas pro viribus et facultatibus
possumus. Cetera illi pro meritis tribuet, qui omnia potest, et
quod Maiestati sue talem dedit animum de sua fide et religione
merendi, dabit etiam ipse proculdubio potentiam, modum et
occasionem: Sed difficillimum fore credimus non solum eidem
Maiestati sed omnibus etiam regibus et principibus christianis
finitimis presertim Inimico, nisi sua inter se tolant aut compo-
nant dissidia et negotia pacificent omnia ‚ unitisque et concor-
dibus viribus insurgant non solum in mutuam propugnationem,
sed in comunis hostis oppressionem et delectionem.

Causas, cur bis oratori nostro in Hungaria tunc agenti
imposueramus‚ ut ad regiam Sublimitatem Polonie accederet,
explicari regie Celsitudini per J oannem Baptistam Trivisanum
Secretarium nostrum iussimus easque Magnificencie sue breviter
perstringemus, Duplex ipsa causa fuit, ut duplex nostrum
oratorem ipsum ad regiam presentiam mittendi decretum , prima
causa et prima nostra deliberatio fuit tempore, quo munitissimum
opidum nostrum Scutari obsidione cinctum ab hoste oppugna-
batur, cum quo si permutasset, periclitari videbamus magnam
rerum christianarum partem. Mittere igitur tunc constituimus
oratorem ipsum ad reges et principes christianos et illos pre·
sertim, quos et posse sciebamus et velle sperabamus comuni
labenti rei suppetias ferre3 et inter ceteros ad regiam Maie-
statem Polonie‚ quam potentem et religiosam nobisque amicam
sciebamuS, ut quod soli facere posse diffidebamus, per reges
christianos amicos facere tentaremus.

Secunda cansa fuit hec. Orator noster Bude agens et
Maiestatem Hungarie illic operiens, vocatus f uit in Vratislaviam
preter nostram intentionem et mentem, ut qui probe intellige·
bamus, accessum oratoris nostri illuc posse forte illa tempestate

12

