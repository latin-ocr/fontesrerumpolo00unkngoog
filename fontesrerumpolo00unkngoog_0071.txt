64

 

et bene munitis ad locum ipsum misimus ut ipsum Illustrem
dispotum ab eo periculo liberarent, ac eius iter usque Constan-
tinopolim tutum facerent. Sicque per miram Dei clementiam fa-
ctum est ut uno eodem ferme tempore et Teucrorum exercitus
in Hungariam delectus (sic) fuerit, et ipse Illustris despotus ab illo
periculo liberatus quem galee ille nostre Constantinopolim con·
duxerunt, eumque iam illuc incolumen attigisse non dubitamus,
hic est verus et substantialis effectus eorum de quibus excellentia
vestra a nobis certificari petit que ea ipsa animi sinceritate ea-
que recta intentione quam et nos et predecessores nostri ad sa·
lutem et commoda christianitatis continuis temporibus habuimus
quem admodum et celsitudinem vestram habere videmus per has
nostras literas sicut requiritis declaramus, reperiemur tanquam
veri christiani sincera et prompta mente dispositi.

Ex quibus supernatatis verisimiliter arbitramur pericula illa
sublata esse, Nichilominus per reditum galearum nostrarum, que
ad partes illas profecte sunt quas in proximo expectamus de
omnibus novis et conditionibus illius imperii et urbis Constantino·
politane ceterarumque partium illarum veram et integram infor-
mationem habere speramus, De quibus vestram celsitudinem con-
sciam et participem facimus. Et si qua provisione galearum
nostrarum quas vestra Sublimitas suis sumptibus per nos armari
et muniri iusto et rationabili precio requisivit expediens esse vide-
bimus. Reddat se certam, quod tam in facto galearum quam in
precio congruo et honesto, ac in reliquis excellentie vestre gratia,
et christianitati comodis nobis possibilibus, tanquam veri chri-
stiani ac vestre celsitudinis benivolentissimi reperiemur sincere
dispositi.

Et ex nunc sit captum, Quod per collegium scribi possint
litere prefato domino duci Burgondie pro factis Petri Marcello
in illa forma que videbitur dicto collegio.

De parte 110.
De non 0.
Non sinceri 2.

(Archivt'o do· Staio in Vmezia,
Senato Mar rego· 1 carte 138to.)

 

