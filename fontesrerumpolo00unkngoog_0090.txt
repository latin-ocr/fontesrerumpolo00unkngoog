83

 

dicimus tam cum predictis Comitc Mathicone et Banno Franco
quam etiam cum Serenissimo Rege predicto, in casu quo de
ista materia aliqua querela facta fuisset seu fieret sue Regie
Maiestati. Reddimur namque certissimi, quod idem Reverend.
dominus Legatus propter multam eius affectionem ad noS, omnia
libenti animo faciet, nostro intuitu. Verum si de factis Polize
et Dalmisse nullam querimoniam aut mentionem fieri sentires
in partibus illis, volumus, quod tu similiter nichil in predictis
dicere debeas.

Fecimus literas nostras credentiales dirrectivas ad Magni-
ficum Capitaneum J anuem, volentes et mandantes tibi, quod si
Bude vel in locis illis proximis se repperiret ad eius visitatio-
nem te conferres, et sub eisdem litteris credulitatis factis sue
Magnificentie salutat-ionibus et oblationibus opportunis, verbis
convenientibus secum nostri parte congratulaberis de gloriosis
victoriis per eum obtentiS‚ mediante divina clementia et multa
magnanimitate et virtute sua, offerendo nos et nostram rem pu-
blicam ad honores et comoda Magnificentie sue tota mente
dispositos.

Similiter etiam tibi dari fecimus literas credulitatis dir-
rectivas Magnifico Comiti Mathiconi et Banno Franco fratri suo
volentes, quod si Bude se repperient cum prefato Serenissimo
Rege ad eorum visitationem accedas et sub nostris litteris pre-
dictis post salutationes et oblationes cum bonis et generalibus
verbis que tibi utilia videbuntur, offeres nostrum dominium ad
cuncta eorum beneplacita paratissimum. Non faciendo tamen
modo aliquo, 'aliquam mentionem de factis Polize et Dalmisse‚
nisi in casibus, de quibus tibi superius fecimus mentionem.

De parte 72.

Ser Thomas Michael
Ser Paulus Truno procurator ,
Ser Federicus Contareno
Ser Hermolaus Donato
Sapientes consilii.
Ser Andreas Bernardo
Sapiens terre firme

