92

 

ferre dicendo sibi quod per litteras tuas plenam nobis noticiam
tradidisti de humanissimis responsionibus tibi datis per suam Re-
giam Maiestatem quas pro solita singulari affectione nostra erga
ipsum Serenissimum Regem libenti animo intelleximus, et eo qui-
dem libentius quo cognovimus Serenitatem suam ad rem omni·
potenti Deo tam acceptissimam, sibique et christiano nomini
gloriosam, animum direxisse, ac contra perfidos teucros, potenti
manu hac estate omnino accedere statuisse, pro quibus quidem
omnibus immensas gratias habemus et debemus· sue Regie Maie-
stati, cognoscentes eandem ex his sanctis operationibus apud
summum Deum et homines maximum meritum et immortalem
laudem ac famam perpetuam consecuturam esse.

Nos vero qui ut sepenumero diximus ad hoc divinum opus
pro quanto ad nos attinet fuimus et sumus tota mente dispositi,
Serenitatem suam certissimam facimus, quod postpositis omnibus»,
etiam in contemplationem sue Regis Maiestatis solicitavimus ar-
mamentum galearum Romani Pontificis quarum expeditio iam ad
tales terminos deducta est ut infra breves dies, hinc armate et
bene in puncto disoessure sint, Tenentes indubie quod per bo-
num spacium prevenient terrestrem christianorum exercitum, et
in strictu Gallipolis se repperient, ultra quas galeas, cupidi vo-
tive executionis tanti boni declaramus sue Regie Maiestati quod
cum de presenti habeamus armatas in mari non multas alias ga-
leas nostras dessignatas ad alia privata nostra, et mercatorum
nostrorum negotia disponimus, postpositis expensis et omnibus
aliis, ex illis etiam mittere ad favores illius tam sancti operis.
Notificabis etiam sue Serenitati quod cum alias, ob hanc specia-
lem causam obtulerimus Illustrissimo domino duci Burgondie qua·
tuor corpora galearum nostrarum munita omnibus opportunis
nostris expensis. Idem Illustrissimus dominus novissime ad nos
misit unum eius precarissimum nobilem, ut hic solicite armentur
et expediantur galee predicte, cirea quod, nos etiam omnimodam
nostram operam adhibebimus. Dixit etiam nobis predictus Nobilis
quod illustrissimus dominus dux prefatus apud Niciam provincie
armari fecerat tros galeas et unam galeotam, quas simul cum
una navi quam etiam armari fecit, in hoc pio opere exercere
disponit. Hec igitur, cum ita sint superest ut pro votiva per·

