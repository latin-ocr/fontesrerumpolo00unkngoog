1166

 

consilio facimus, nostramque curam et studium incolumitatis
status regii: hec tamen pauca subiungere volumus ipsam scilicet
mentem et intentionem nostram non fuisse trahere Tartaros per
regna ct ditiones regie Maiestatis Polonie ob pericula memo-
rata per eumdem oratorem nomine regie sublimitatis non ab·
scondita nobis, aut a nobis parum existimata, existimantibus et
cupientibus comoda status regie Celsitudinis non secus ac no-
stra propria. Sed sicut per Ioannem Baptistam Secretarium
nostrum copiosius et distinctius regie Sublimitati fecimus de·
clarari‚ opinio nostra propositio et tentamentum nostrum fuit
et est ut gentes ille, transmisso Tanai et deinde Borisene prope
pontum per oram semper maritimam rippis Histri copias admo-
verent, et cum favore et auxilio Illustrissimi Stephani Vayvode‚
quem ad id promptum fore sui oratores nobis affirmaverant
traiicerent in Bulgariam‚ ut nullo amplius relicto obice aquarum
sive montium et angustiarum possent in ipsis visceribus offen-
dere inimicum, per quam optatissimam occasionem potuissent
christiani principes concurrere undique ad extinctionem comunis
pestis et incendii et ad liberationem tante unicuique impenden-
tis calamitatis, Et quando per ceteras conditiones illius gentis
huiusmodi via et expeditio sortiri effectum posset, judicaremus
illam optimam et salutarem et citra periculum regie Sublimita-
tis et ceterorum omnium principum christianorum. confirmatur
etiam nostris huiusmodi vetus cogitatio et opinio descensus et
itineris suprascripti: novis literis quas ab nostro Secretario 'ex
Moldavia accepimus scribente Tartaros confiniis Vayvode Ste-
phani adhesisse, quos idem Vayvoda amicos reputat, et de suo·
descensu et ad eum appropinquatione plurimum letari videtur
sperareque et expectare ab eis magnum contra Turchum auxi-
lium. Sed quando etiam res ad effectum et actionem deduci
non posset ob allegatas ab ipso oratore conditiones et difficul-
tates existimamus practicam ipsam non posse nisi prodesse re·
bus christianis vel ipsa sola fama et reputatione, que in rebus
magnis ut non mediocris momenti plurimum semper existimata
fuit et a principibus et dominis rerum culta et studiose conser-
vata et mille artibus et modis augeri quesita. Hec cum regia
Sublimitate amicissime et {confidentissime loquimur, que de

